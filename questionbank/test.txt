{webpage 1}VW-1028-a-22-2-oExamen VWO
2022
tijdvak 2
tijdsduur: 3 uur
scheikunde
Bij dit examen hoort een uitwerkbijlage.
Dit examen bestaat uit 25 vragen.
Voor dit examen zijn maximaal 63 punten te behalen.
Voor elk vraagnummer staat hoeveel punten met een goed antwoord behaald kunnen 
worden.
Als bij een vraag een verklaring, uitleg, berekening of afleiding gevraagd wordt, worden 
aan het antwoord meestal geen punten toegekend als deze verklaring, uitleg, berekening 
of afleiding ontbreekt.
Geef niet meer antwoorden (redenen, voorbeelden e.d.) dan er worden gevraagd.  
Als er bijvoorbeeld twee redenen worden gevraagd en je geeft meer dan twee redenen, 
dan worden alleen de eerste twee in de beoordeling meegeteld.
 {webpage 2}2 / 9
VW-1028-a-22-2-o lees verder ►►►Tenzij anders vermeld, is er sprake van standaardomstandigheden:
T = 298 K en p = p0.
Cadmiumgeel
In de negentiende en begin twintigste eeuw werden door de chemische 
industrie veel nieuwe pigmenten ontwikkeld, zoals cadmiumgeel 
(cadmiumsulfide, CdS). Cadmiumgeel werd onder andere gemaakt door de 
reactie van cadmiumcarbonaat met zwavel ( S). Bij deze reactie ontstaan 
behalve cadmiumsulfide ook zwaveldioxide en koolstofdioxide.
2p 1 Geef de vergelijking van deze vorming van cadmiumsulfide uit zwavel en 
cadmiumcarbonaat.
3p 2 Bereken de massa in gram zwavel die minimaal nodig is om  
1,0 kg  cadmiumcarbonaat volledig om te zetten tot cadmiumsulfide.
Geef de uitkomst in het juiste aantal significante cijfers.
Bij deze productie werd zwavel in overmaat toegevoegd. De overgebleven 
zwavel kon na afloop van de reactie gemakkelijk worden gescheiden van  
de gevormde cadmiumsulfide door het verkregen mengsel te verwarmen.  
Hierbij verdampt de zwavel maar de cadmiumsulfide niet.
2p 3 Leg uit dat zwavel bij een lagere temperatuur verdampt dan cadmiumsulfide. 
Neem hier aan dat zwavel bestaat uit deeltjes S8.
 –Gebruik hierbij begrippen op microniveau.
 –Benoem de bindingstypes in beide stoffen.
Helaas bleek cadmiumgeel op de lange termijn niet chemisch stabiel.
Op verschillende schilderijen zijn drie opeenvolgende aantastingen van 
cadmiumgeel waargenomen:
 –verbleking door de vorming van cadmiumsulfaat.
 –de vorming van kleine witte vlekken waarin vooral cadmiumsulfaat-
monohydraat aanwezig is.
 –verkleuring door onder andere de vorming van lood(II)sulfaat PbSO4.  
Deze verkleuring trad alleen op nadat vernis was aangebracht op een al 
aangetast schilderij.
De omzetting van cadmiumgeel met zuurstof tot cadmiumsulfaat-monohydraat 
treedt alleen op in vochtige lucht.
2p 4 Geef de vergelijking van de omzetting van cadmiumgeel tot 
cadmiumsulfaatmonohydraat.
 {webpage 3}3 / 9
VW-1028-a-22-2-o lees verder ►►►Behalve cadmiumsulfaatmonohydraat ontdekte men in de witte vlekken  
een ander zout. In dit zout zijn cadmiumionen en sulfaationen in de  
molverhouding 2 : 3 aanwezig. Behalve deze ionen is er nog één andere 
ionsoort aanwezig. Op grond van de gevonden samenstelling van het zout 
vermoedden de onderzoekers dat een van de schilderijen ooit met een 
oplossing van ammoniak is schoongemaakt.
2p 5 Geef een mogelijke verhoudingsformule van het gevonden zout.
Tijdens periodes met hoge luchtvochtigheid lossen de zouten die in een 
verflaag aanwezig zijn enigszins op. Dit wordt veroorzaakt doordat zich dan 
bijvoorbeeld het evenwicht CdSO4    Cd2+  +  SO42– kan instellen in de 
verflaag. De gehydrateerde ionen kunnen vervolgens door verf- en vernislagen 
heen bewegen.
Voor het evenwicht CdSO4    Cd2+  +  SO42– geldt  Ks = [Cd2+][SO42–].
Ks is het zogenoemde oplosbaarheidsproduct. De waardes van Ks van enkele 
stoffen zijn in de tabel gegeven.
tabel
stof formule Ks = … waarde van Ks
cadmiumsulfaat CdSO4 [Cd2+][SO42–] 5,3·10–1
lood(II)sulfaat PbSO4 [Pb2+][SO42–] 1,7·10–8
lood(II)ethanoaat Pb(CH3COO)2 [Pb2+][CH3COO–]22·101
Op een schilderij waar het cadmiumgeel al deels was omgezet tot 
cadmiumsulfaat is in het verleden een laag vernis aangebracht.
De gebruikte vernis bevatte als enige loodverbinding lood(II)ethanoaat 
(Pb(CH3COO)2). Zowel in de verflaag als in de vernislaag is door de 
onderzoekers vast lood(II)sulfaat ( PbSO4) aangetroffen.
3p 6 Leg uit, onder andere met behulp van evenwichtsbeschouwingen, dat  
lood(II)sulfaat aanwezig is in de vernislaag als gevolg van periodes met hoge 
luchtvochtigheid.
Neem aan dat de waardes in de tabel ook gelden onder de omstandigheden in 
een verflaag tijdens periodes van hoge luchtvochtigheid.
 {webpage 4}4 / 9
VW-1028-a-22-2-o lees verder ►►►Merox
Het Merox-proces is een industrieel proces om zwavelhoudende verbindingen 
te verwijderen uit aardolieproducten zoals lpg. Lpg is een mengsel van 
koolwaterstoffen met een laag kookpunt.
De zwavelhoudende verbindingen kunnen worden aangeduid met R –SH, 
waarbij de groep R staat voor een koolwaterstofketen. In figuur 1 is het 
blokschema van het Merox-proces onvolledig weergegeven.
figuur 1
Het is niet mogelijk om lpg en R –SH te scheiden met behulp van water.
Daarom wordt het gasvormige, nog onzuivere lpg in reactor 1 (R1) in contact 
gebracht met een overmaat natronloog. In R1 reageren de zwavelhoudende 
verbindingen volgens reactie 1.
R–SH (g)  +  OH– (aq)  →  R–S– (aq)  +  H2O (l)  (reactie 1)
In een basische oplossing kunnen de zwavelhoudende verbindingen wel van 
het lpg worden afgescheiden. Dit wordt veroorzaakt door de vorming van 
bindingen tussen watermoleculen en deeltjes die in R1 zijn ontstaan.
1p 7 Geef de naam van de scheidingsmethode die wordt toegepast in R1.
3p 8 Voer de volgende opdrachten uit:
 –Leg uit dat het niet mogelijk is om lpg en R –SH te scheiden met behulp van 
water.
 –Leg uit dat de scheiding in R1 wel mogelijk is in een basische oplossing. 
Benoem hierbij het bindingstype / de bindingtypes die een rol speelt/spelen bij 
de scheiding.
Het reactiemengsel wordt onderin R1 afgetapt en doorgevoerd naar reactor 2 
(R2). In R2 wordt een overmaat lucht door de oplossing afkomstig van R1 
geleid, waarbij disulfides (R –S–S– R) worden gevormd. De totaalvergelijking 
van de reacties die in R1 en R2 verlopen, is hieronder weergegeven.
4 R–SH  +  O2  →  2 R–S–S– R  +  2 H2O  (totaalreactie)
2p 9 Geef de vergelijking van de reactie die verloopt in R2.R2R1
*onzuiver lpgnatronloog
natronloog
NaRS-
oplossinglpg
 {webpage 5}5 / 9
VW-1028-a-22-2-o lees verder ►►► 
In een onderzoek is de omzettingssnelheid van R –SH tot R –S–S– R nader 
onderzocht. Men onderzocht de omzetting van butaanthiol ( C4H10S) in 
natronloog. Hierbij werd op verschillende tijdstippen de fractie
 [C4H10S]t
[C4H10S]0  bepaald. In figuur 2 zijn de resultaten van een meting weergegeven.
figuur 2
Op t = 0 bevatte het mengsel 372 massa-ppm  butaanthiol.
De molaire massa van butaanthiol is 90,2 g mol–1. De dichtheid van het 
reactiemengsel was 0,75 kg L–1.
5p 10 Bereken met behulp van figuur 2 de gemiddelde omzettingssnelheid van 
butaanthiol in mol L–1 s–1 tussen t = 0 en t = 2,0 h .
Geef de uitkomst in het juiste aantal significante cijfers.
In scheidingsruimte 1 (S1) wordt het vloeibare mengsel afkomstig uit R2 
gescheiden. De laag met daarin de vloeibare disulfides (R –S–S– R) wordt als 
afval afgevoerd. De laag met natronloog bevat geen organische stoffen, zodat 
het natronloog kan worden hergebruikt in het proces.
Om de reactie in R1 steeds onder gelijke omstandigheden te laten verlopen, 
moet het natronloog een bewerking ondergaan voordat het kan worden 
teruggevoerd.
2p 11 Leg uit welke bewerking het natronloog moet ondergaan voordat het kan 
worden teruggevoerd.
3p 12 Maak het blokschema op de uitwerkbijlage compleet.
 –Teken de ontbrekende scheidingsruimte(n).
 –Teken ontbrekende stofstromen. Houd hierbij rekening met hergebruik van 
stoffen.
 –Waar in het blokschema een * voorkomt, hoef je niets aan te geven.00,200,400,600,801,00
tijd (h)2,0 4,0 6,0 8,0 10[C4H10S]t
[C4H10S]0
0
 {webpage 6}6 / 9
VW-1028-a-22-2-o lees verder ►►►EPDM-rubber
EPDM-rubber is een synthetische rubbersoort, die veel wordt gebruikt in de 
auto-industrie voor bijvoorbeeld afdichtingsstrips en raamrubbers.
Bij de productie van EPDM-rubber wordt eerst thermoplastisch EPDM 
(t-EPDM) gemaakt.
Hierbij ondergaat een mengsel van etheen, propeen  
en een zogeheten dieen een additie-polymerisatie.  
Een veelgebruikt dieen hierbij is ethylideen-norborneen 
(ENB). De structuurformule van ENB is hiernaast 
weergegeven. Bij de vorming van t-EPDM reageert alleen 
de C=C -binding die zich in de ring bevindt. 
3p 13 Teken de structuurformule van een gedeelte van een molecuul t-EPDM.
Dit gedeelte moet komen uit het midden van een molecuul en moet bestaan uit 
één eenheid van etheen, propeen en ENB.
De polymerisatie tot t-EPDM verloopt onder invloed van een katalysator. Er zijn 
twee types katalysator beschikbaar:
 –Type 1:  hiermee wordt de vorming van een willekeurig (random) copolymeer 
bevorderd;
 –Type 2: hiermee wordt de vorming van een blok-copolymeer bevorderd.
Het blijkt dat de keuze van het type katalysator een sterke invloed heeft op de 
vorming van kristallijne gebieden in het t-EPDM. In een kristallijn gebied 
vertonen de polymeerketens een grote mate van ordening.
In t-EPDM zijn geen crosslinks aanwezig tussen de polymeerketens.
2p 14 Leg uit of toepassing van een katalysator type 2 bij de polymerisatie leidt tot 
een groter of kleiner percentage kristallijne gebieden.
Gebruik hierbij Binas-tabel 66F of ScienceData-tabel 11.1.3.
De vervormbaarheid van t-EPDM wordt minder naarmate het materiaal meer 
kristallijne gebieden bevat.
2p 15 Leg uit dat t-EPDM met een groot percentage kristallijne gebieden een kleinere 
vervormbaarheid heeft dan t-EPDM met een klein percentage kristallijne 
gebieden. Gebruik hierbij begrippen op microniveau.
Het t-EPDM wordt vervolgens omgezet tot het eindproduct EPDM-rubber.  
Tot voor kort werd EPDM-rubber geproduceerd op basis van fossiele 
grondstoffen. In Brazilië gebruikt men nu bio-ethanol uit suikerriet in plaats van 
aardolie als grondstof voor het benodigde etheen. De omzetting van ethanol tot 
etheen is hieronder weergegeven.
C2H6O (l)  →  C2H4 (g)  +  H2O (l)  (reactie 1)ENBCHCH3CHCH HCHC
H2CCCH HCCH2
 {webpage 7}7 / 9
VW-1028-a-22-2-o lees verder ►►►Het etheen afkomstig uit reactie 1 wordt vervolgens gebruikt om EPDM-rubber 
te produceren onder de merknaam Keltan®-Eco.
Biogebaseerde producten worden gecontroleerd om misbruik van 
belastingvoordelen te voorkomen. Hiertoe wordt het gehalte 14C-atomen in het 
product bepaald. 14C-atomen worden in de atmosfeer door kosmische straling 
gevormd uit 14N-atomen. Uit de 14C-atomen wordt in de atmosfeer snel 14CO2 
gevormd. Het gehalte 14C in de atmosfeer is constant. Het gehalte 14C in 
biomassa bedraagt hierdoor gemiddeld 1,5·10–6 ppm  van alle C-atomen.  
De 14C-atomen worden in de loop van de tijd door radioactief verval omgezet 
tot 14N-atomen.
2p 16 Leg uit of het gehalte 14C in Keltan®-Eco hoger of lager is dan in 
EPDM-rubber dat is geproduceerd op basis van fossiele grondstoffen.
Reactie 1 is endotherm. De benodigde warmte wordt in het proces geleverd 
door verbranding van de resten van het suikerriet.
4p 17 Bereken de massa in kilogram suikerriet-resten die nodig is om de energie te 
leveren voor de omzetting van 1,0 ton  ethanol tot etheen.
 –Gebruik Binas-tabel 28B en 57 of ScienceData-tabel 8.7b en 9.2.
 –Neem aan dat de suikerriet-resten volledig bestaan uit hout.
 –Een ton is 103 kg.
De omzetting van ethanol tot etheen vindt plaats aan het oppervlak van  
een aluminiumoxide-katalysator. Op de uitwerkbijlage is een deel van het 
oppervlak weergegeven. Uit onderzoek is gebleken dat de OH-groepen en de 
O–-groepen aan het oppervlak een belangrijke rol spelen in de katalytische 
werking. Men vermoedt dat hierbij waterstofbruggen worden gevormd tussen 
moleculen ethanol en de aanwezige groepen op het oppervlak.
2p 18 Teken op de uitwerkbijlage hoe een molecuul ethanol met twee 
waterstofbruggen gebonden is aan het oppervlak. Geef elke waterstofbrug 
weer met een stippellijn.
Per mol monomeereenheden van Keltan®-Eco is gemiddeld 0,55 mol  etheen, 
0,40 mol  propeen ( C3H6) en 0,050 mol  ENB aanwezig.
4p 19 Bereken het volume in liter propeen dat minimaal nodig is om 1,0 kg   
Keltan®-Eco te produceren. Gebruik hierbij onder andere de volgende 
gegevens:
 –De dichtheid van propeen is 1,75 kg m–3.
 –De gemiddelde molaire massa van een monomeereenheid van Keltan®-Eco  
is 38,3 g mol–1.
 {webpage 8}8 / 9
VW-1028-a-22-2-o lees verder ►►►Voedsellijm
In de voedselindustrie wordt soms het enzym transglutaminase (TG) gebruikt 
om reststukjes vlees aan elkaar te lijmen tot grotere stukken.
Het enzym katalyseert de koppeling van de restgroepen van de 
aminozuureenheden glutamine en lysine die aanwezig zijn in peptideketens.
2p 20 Leg uit, aan de hand van deze gegevens, of door deze omzetting de primaire 
structuur van de peptideketens in de eiwitten verloren gaat. 
In figuur 1 is de koppeling van de restgroepen van een glutamine-eenheid en 
een lysine-eenheid in verschillende peptideketens schematisch en onvolledig 
weergegeven.
figuur 1
1p 21 Geef de formule van het deeltje X.
Wanneer geen lysine-restgroepen of ongebonden aminozuren beschikbaar zijn, 
katalyseert TG ook de reactie tussen de restgroep van glutamine-eenheden en 
water. Hierbij wordt een andere aminozuur-eenheid gevormd en ontstaat 
ammoniak. Deze omzetting is op de uitwerkbijlage onvolledig weergegeven.
2p 22 Maak de vergelijking op de uitwerkbijlage compleet en geef de naam van de 
aminozuureenheid die hierbij wordt gevormd.
De koppeling die in de figuur is weergegeven, verloopt in een breed pH-gebied. 
De reactie verloopt alleen als de restgroep van de lysine-eenheid positief 
geladen is. Bij de gemiddelde pH van bloed zijn de aminogroepen in de 
restgroepen van lysine-eenheden grotendeels omgezet tot ~NH3+-groepen.
De waarde van de Kz van de NH3+-groep is 6,3·10–11.
4p 23 Laat met een berekening zien dat bij pH = 7,40  het percentage aminogroepen 
van lysine-eenheden dat aanwezig is als ~NH2 kleiner is dan 2,0% .CO
NH2H3N CO
N
HX
glutamine-eenheid lysine-eenheidCH2 CH2CH2CH2 CH2CH2
 {webpage 9}9 / 9
VW-1028-a-22-2-o einde ■De NH2-groep in de restgroep van glutamine is een veel zwakkere base dan de 
NH2-groep in de restgroep van lysine. Dit kan worden verklaard met behulp 
van een grensstructuur van de restgroep van glutamine. In deze grensstructuur 
komen formele ladingen voor. Op de uitwerkbijlage is deze grensstructuur 
onvolledig weergegeven.
2p 24 Maak op de uitwerkbijlage deze grensstructuur compleet. De atomen in de 
grensstructuur moeten voldoen aan de octetregel.
 –Teken ontbrekende elektronenparen.
 –Geef formele ladingen aan.
In het reactiemechanisme van de koppeling van glutamine en lysine door TG 
spelen twee aminozuureenheden in het actieve centrum van TG een rol: 
His373 en Cys314 . Op de uitwerkbijlage is een stap uit dit mechanisme 
onvolledig weergegeven.
In deze stap wordt een eenheid Lys gekoppeld aan een eenheid Gln die al aan 
aminozuureenheid Cys314  van TG was gekoppeld. 
3p 25 Maak op de uitwerkbijlage het reactiemechanisme compleet.
 –Teken links van de pijl de niet-bindende elektronenparen.
 –Geef links van de pijl met pijlen weer hoe elektronenparen worden verplaatst 
tijdens deze reactie.
 
Bronvermelding
Een opsomming van de in dit examen gebruikte bronnen, zoals teksten en afbeeldingen, is te vinden in het bij dit examen behorende 
correctievoorschrift, dat na afloop van het examen wordt gepubliceerd.
 {webpage 10}